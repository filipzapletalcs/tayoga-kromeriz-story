Lektoři: 
K józe mě přivedla moje vzácná učitelka a přítelkyně Lidmila Brabcová. Na její podnět jsem se od roku 2018 stala lektorkou jógy. 
V současné době jsem "učitelem ve výcviku" Iyengar jógy. Výcvik na učitele trvá v případě Iyengar jógy léta a adepti k němu přistupují až po vlastní mnohaleté praxi jógy. 
Pravidelně se vzdělávám na workshopech s předními světovými učiteli - Gabriellou Guibilaro, Davidem Meloni, Michaelem Forbesem. 
V letech 1999 - 2021 jsem byla žačkou Edgara Ta, který vytvořil metodiku unikátních masáží, předmětem studia byla také Ajurvéda a přírodní medicína, zásady zdravého stravování a principy přírodních zákonitostí. 
Vystudovala jsem sociální pedagogiku


Tělo je chrám duše. 


Vytvořili jsme místo setkávání pro společnou praxi jógy v historickém středu Kroměříže.
Studio jsme nově otevřeli v září 2025 a věříme, že bude místem, kde se budeme všichni rádi vracet. 

Co můžete očekávat na našich lekcích? 
Využíváme nejrůznější pomůcky, které mohou praxi usnadnit, ale také prohloubit.
Jóga s pomůckami klade důraz na detail a hloubku provedení jednotlivých asán. 
Učitel podává podrobné instrukce vedoucí k správnému nastavení jednotlivých částí těla v každé asáně tak, aby vytvořily harmonický celek. 
Na hodinách se cvičí navazující sekvence asán všech skupin - stojné pozice, obrácené (stoj na hlavě a na ramenou), sedy, rotace, předklony, záklony a balanční pozice - vždy podle stupně pokročilosti cvičících. 
V asánách studenti setrvávají po určený čas. 
Používáme množství nejrůznějších pomůcek, např. pásky, lana, dřevěné cihly, aby umožnily lidem všech věkových kategorií i lidem s nějakým fyzickým omezením zaujmout jógové pozice a mít z nich plný užitek. 



Proč cvičit jógu?
Každá ásana slouží jako most spojující tělo s myslí a mysl s duší.  
Pomocí správné techniky a zkušeností zaujme naše tělo určitou polohu. Opětovným opakováním pozice najdeme dokonalost a udržujeme ji. Když je hledající blíž své duši, přichází protažení, uvolnění a vyrovnanost v ásaně okamžitě. 
Na začátku je ke zvládnutí ásan zapotřebí vynaložit úsilí: hodiny, dny a třeba i roky.... Zvládnutou se ásana stává ve chvíli, kdy se snaha stane úsilím bez úsilí. Při provádění ásan je třeba, aby byly mozkové buňky uvolněné a probudily se buňky v tělesných orgánech, opěrné a kosterní soustavě. Tehdy se může inteligence a vědomí rozšířit do všech buněk v těle. 
Ásana v sobě spojuje úsilí, soustředění a rovnováhu, což nás nutí žít intenzivně v přítomném okamžiku. Účinek tohoto bytí v přítomnosti je posilující a očistný: na fyzické úrovni se zbavujeme nemocí, v mentální rovině se naše mysl zbavuje stagnujících myšlenek a předsudků. Na velmi vysoké úrovni nás pak přítomný okamžik učí okamžitému správnému konání. Ásana pomáhá proměně tím, že směřuje vědomí od těla k duši.  (B.K.S.Iyengar - Výklad Pataňdžaliho jógasúter, str. 50-51)
